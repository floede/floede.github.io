---
title: "Hvorfor workshops i en verden med hjemmearbejde?"
tags: [workshops, remote, hjemmearbejde, kommunikation, forståelse]
excerpt: "Der er fordele ved at afvikle en workshop digitalt"
header:
  overlay_color: "#000"
  overlay_filter: "0.7"
  overlay_image: /assets/images/pexels-vlada-karpovich-4050315.jpg
  caption: "Billede: [**Pexels**](https://pexels.com)"
newsletter_box: true
published: true
---

Der er ikke nogen tvivl om at jeg opfatter det som én af kerneværdierne i workshops at man arbejder sammen i en gruppe og kan se hinanden i øjnene imens.  
Den samhørighed man opnår i en gruppe når man arbejder på noget sammen i fællesskab. Det kan jeg godt lide.

Så der går helt klart noget tabt når vi alle - eller mange af os - arbejder hjemmefra, og en workshop bliver i sagens natur noget helt andet.

## Men der er også fordele ved at afvikle en workshop digitalt.

- Folk kan for alvor arbejde uforstyrret i stilhed, når det er nødvendigt.

- Det kræver mindre forberedelse som facilitator for man er ikke tvunget til at booke lokaler, finde whiteboards, sticky notes og forsyninger.

- Værktøjer som Miro og Mural giver langt bedre muligheder for at være kreativ end et fysisk whiteboard. Plus de begge har læssevis af gode skabeloner man kan læne sig op ad.

- Når workshoppen er digital er alting gemt fra starten og man behøver ikke spekulere over om de gode ideer går tabt.
- Det er relativt simpelt at kopiere de bedste pointer over i et tekst-dokument hvis det er nødvendigt.
- Der er flere gode pointer om værdien at holde digitale workhops i [denne artikel fra Christian Jensen](https://uxdesign.cc/the-value-of-workshops-in-a-wfh-environment-9fa8e85d6530), UX’er hos SimpleSite. Artiklen er på engelsk, men jeg synes den er værd at læse.

## En workshop som kommunikation

En indbygget problematik med hjemmearbejde - og det er hvad enten vi snakker som nu hvor folk er hjemsendte pga Corona eller for et firma som [Basecamp hvor folk sidder forskellige steder i verden](https://basecamp.com/remote-resources), er at den daglige kommunikation kommer til at lide, hvis man ikke er opmærksom.

Det der med at folk sidder ved siden af hinanden og lige kan spørge om hjælp, eller fortælle en vittighed, gør noget for vores evne til at samarbejde og vores forståelse af hinanden.  
Og dét går let tabt.  
Kollegaer kan også være et forstyrrende element. Det er så en anden side.

Så det er ultra vigtigt at man gør en indsats for at kommunikere når folk sidder hver især derhjemme. Daglige videomøder, daglige små rapporter eller en anden måde hvorpå man kan skabe synlighed om hvad man arbejder på og hvilke problemer man støder på er essentielt.

Men man får jo ikke rigtig arbejdet sammen.

**Og det er dér jeg synes en online workshop kan slå fluer med ét smæk!**

Med en lille workshop på en times tid, som [Lightning Decision Jam](http://hasseriis.net/workshops/lightning-decision-jam), kan man kombinere at folk lige får set hinanden via et fællesopkald, man arbejder fælles om noget relevant og bliver koordineret om “hvad er det vi arbejder på nu”.

Hent en Miro-skabelon til Lightning Decision Jam her: [https://miro.com/miroverse/category/workshops/lightning-decision-jam-ldj/](https://miro.com/miroverse/category/workshops/lightning-decision-jam-ldj/)
