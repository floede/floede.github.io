---
title: "Hvad er en vision i relation til et projekt?"
tags: [projekt, proces, forståelse, vision]
excerpt: "Hvad er det vi gerne vil opnå med det her projekt?"
header:
  overlay_color: "#000"
  overlay_filter: "0.7"
  overlay_image: /assets/images/pexels-fauxels-3183197.jpg
  caption: "Billede: [**Pexels**](https://pexels.com)"
newsletter_box: true
published: true
---

## Den moderne proces

Det er essentielt for en moderne proces og et velfungerende team, at de bliver præsenteret for en vision for projektet og produktet.

Når man hører om den agile proces, altså en proces med omstillingsvillighed, kan man godt få tanken at det betyder at der ikke skal være et mål eller at man ikke kan have ønsker eller krav. Det gør det ikke. Det handler om at der ikke skal være en fasttømret køreplan fra starten. En køreplan lagt af andre end dem der skal udføre planen.

Til tider er der projekter der skal leve op til visse standarder, eller måske er projektet en del af en større plan og skal derfor nå eller berøre vise emner eller indeholde visse features osv.

Det er ikke noget problem, de skal bare skrives ned og tages med i visionen.

Særligt hvis vi snakker virkeligt ufravigelige krav som ISO certificeringer eller lignende.

Med disse i baghovedet, skal projektstilleren, kunden, chefen i samarbejde med produkejeren eller tilsvarende formulere en vision.

## Visionen

Hvad er det vi gerne vil opnå med det her projekt?

Hvad er det inspiret af?

Er det fordi vores konkurenter har noget vi vil have?

Er det Facebooks nye feature som efterhånden er blevet standard og derfor skal vi også have den?

**Få det hele med.**

<figure style="width: 225px" class="align-right">
	<img src="/assets/images/pexels-startup-stock-photos-7366.jpg">
	<figcaption>Billede:<a href="https://www.pexels.com" title="Mand ved whiteboard">Pexels</a>.</figcaption>
</figure>

Og snak så med teamet om visionen. Snak om hvordan det teknisk kan løses. Hør deres bud på løsninger og muligheder.

Bliv enige om en fælles vision og skriv den ned.

Hæng den gerne op i kort form et sted hvor teamet kan se den til hverdag.

## Produktejeren er super vigtig

Det essentielle er så at finde ud af hvor meget der kan afviges fra visionen.
Hvilke beslutninger har produktejeren lov til at tage uden at involvere opgavestilleren?

Husk vi er ude på at teamet skal arbejde autonomt og selv tage ansvar for den konkrete udførelse af projektet. De skal stå på mål for den tekniske løsning, de tekniske valg.

Sandsynligvis skal de selv servicere produktet efterfølgende.

Men der kommer tidspunkter hvor teamet har spørgsmål ift. visionen. Spørgsmål de ikke selv kan afgøre fordi svaret har konsekvenser eller måske fordi det er smag og behag.

I de tilfælde skal produktejeren kunne agere og svare på spørgsmål uden risiko for repressalier.

Det er af afgørende betydning at teamet og produktejeren ikke går i står mens de venter på afgørelser fra beslutningstagerne.

Derfor er det vigtigt at produktejeren bliver præcist dét: en der ejer produktet. Måske ikke i konkret forstand, men en produktejer skal have visionen for projektet helt inde under huden.
