---
title: Lider du af beslutningslammelse?
tags: [om mig, workshops, agile]
#image:
#  feature: sample-image-2.jpg
#  credit: WeGraphics
#  creditlink: http://wegraphics.net/downloads/free-ultimate-blurred-background-pack/
---

Jeg håber det står klart at det der med at få taget beslutninger er noget der optager mig :-)
Og jeg ser både Design Sprints og lignende workshops som essentielt værktøjer til at få taget beslutninger.

Men selvom det indlysende er positivt at få taget beslutninger, så er det som om vi ikke rigtig ser det negative i manglende beslutninger.

Jeg tror fuldt og fast på at: En forkert beslutning er bedre end ingen beslutning!

Vi har en tendens til at tro, at når vi står overfor et svært valg, så kan vi gøre valget lettere ved bare lige at vente lidt. Samle mere information. Men når man udsætter et valg, udsætter man også at kunne arbejde videre med problemet. Det er i virkeligheden bare en overspringshandling. Og man snyder sig selv for den erfaring man ville kunne få ved at tage en beslutning.

Men hey!
Tag ikke bare mit ord for det :-)

Denne artikel, har adskillige spændende pointer: The Science of Analysis Paralysis & Why It Kills Productivity

    In fact, a 2010 LexisNexis survey showed that, on average, employees spend more than half their workdays receiving and managing information rather than using it to do their jobs!

Folk bruger halvdelen af deres dag på at modtage og behandle information, fremfor at udføre et stykke arbejde, baseret på den information. Det er jo helt vildt. Det er derfor jeg er så optaget af hvordan vi kan få bedre mødekultur, og hvordan vi kan få normaliseret dét at tage beslutninger, som en gruppe.

Og her er et citat fra sidst i artiklen, skrevet af Ed Batista fra Stanford Business School:

    Merely selecting the “best” option doesn’t guarantee that things will turn out well in the long run, just as making a sub-optimal choice doesn’t doom us to failure or unhappiness.

Så vi overvurderer både effekten af den "rigtige" og den "forkerte" beslutning. Men ser ikke de direkte og indirekte konsekvenser af at gøre ingenting.

Jeg ved ikke om workshops er hele løsningen, men jeg ved at det er et skridt henimod at blive mere bevidst om at visse ting ikke bare sker af sig selv i en virksomhed. Ligesom kommunikation og vidensdeling kræver det en konkret indsats at blive god til at få taget beslutninger.

Det var ordene i denne uge. Er det interessant at læse sådan en artikel, og få mine betragtninger med? Send mig en email på janus@hasseriis.net.

God weekend!

Janus Hasseriis
