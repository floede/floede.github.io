---
title: "Sådan lavede jeg en SEO Workshop"
tags: [workshop, brainstorm, seo, facilitering]
excerpt: ""
header:
  overlay_color: "#000"
  overlay_filter: "0.7"
  overlay_image: /assets/images/pexels-startup-stock-photos-7366.jpg
  caption: "Billede: [**Pexels**](https://pexels.com)"
newsletter_box: true
published: true
---

Hos [Gonzo](http://www.gnz.dk) er vi i gang med at etablere en helt ny platform til videoindhold.

En del af det arbejde er naturligvis at sørge for at brugere og potentielle brugere kan finde os. Og hvis ikke de er heldige at få en direkte henvisning, så finder de os via Google.

Derfor er det alfa og omega at få en god placering blandt søgeresultaterne. Dét man oftest kalder "Search Engine Optimization" eller SEO.

Det giver næsten sig selv, at med et produkt som vores, der i høj grad er en direkte konkurrent til Youtube, så ville det være fjollet at prøve at vinde Google-krigen om søgeord som "sjove videoer".

Men heldigivs er der to sider til SEO. En ting er at sørge for at vores sider bliver fundet med specifikke søgeord, en anden ting er at beslutte _hvilke_ ord det så skal være?

Jeg er ikke ekspert i SEO, hverken teknisk eller ift ord, og især er jeg ikke en ekspert i video til unge, så jeg tænkte at her var en oplagt chance til at involvere mine kollegaer og lave en workshop.

_Men hvilken workshop?_

## Tanker om workshoppen

Det er ikke så tit at vi laver workshops og brainstorm sessioner, og jeg ville være sikker på at deltagerne var bekendte med Miro, så vi skulle starte med en [Isbryder](http://hasseriis.net/tjek-ind-og-isbrydere-ogsaa-virtuelt/).

Jeg vidste at jeg ville bruge mine kollegaers erfaringer og fagområder til at få så bredt et felt som muligt af potentielle key words, så en brainstorm session ville være det centrale.

Og som altid ville jeg gerne undgå en stor diskussion, så en hurtig runde hvor folk stemte på de bedste ord/sætninger var også oplagt.

Endelig ville jeg gerne bruge et værktøj, der hedder "[Uber Suggest](https://app.neilpatel.com/en/ubersuggest/overview)" til at kvalificere de mest populære ord/sætninger, så vi havde lidt mere end bare en mavefornemmelse at tage med videre. Og jeg havde ikke lyst til at være den der skulle sidde og slave med at taste alle de ord ind :-)

## SEO Workshop opskrift

Her er den endelige workshop:

- Velkommen
- Kort introduktion til keywords samt styrken i og nødvendigheden af god SEO
- Brainstorm: alle finder på så mange ord og sætninger som de kan
- Gruppér ord/sætninger og fjern dublette
- Stem på de bedste forslag
- Hver deltager vælger 3 forslag (gerne blandt de mest populære)
- Hver deltager researcher sine forslag med Uber Suggest
- Alle resultater bliver samlet i et regneark

I [Miro](https://miro.com) havde jeg forberedt et område til hver deltager, hvor de kunne skrive deres forslag og lave deres research inden det blev samlet.

<figure class="align-center">
	<img src="/assets/images/miro-seo.png">
    <figcaption>Miro Template</figcaption>
</figure>
