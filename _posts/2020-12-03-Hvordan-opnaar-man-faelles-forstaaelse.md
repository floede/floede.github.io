---
title: "Hvordan opnår man fælles forståelse?"
tags: [workshop, How Might We, forståelse, vision]
excerpt: "Hvis jeg skulle lave en kort 'Fælles Forståelse'-workshop ville jeg gøre det sådan her"
header:
  overlay_color: "#000"
  overlay_filter: "0.7"
  overlay_image: /assets/images/pexels-vlada-karpovich-4050315.jpg
  caption: "Billede: [**Pexels**](https://pexels.com)"
newsletter_box: true
published: true
---

Jeg lavede for nylig en afstemning på Twitter, hvor jeg spurgte:
"Hvad er sværest på dit arbejde?"

Svarmulighederne var:

Idégenerering - 0%

Prioritering - 35.7%

**Fælles forståelse - 42.9%**

Samarbejde - 21.4%

[https://twitter.com/floede/status/1331863822064349185](https://twitter.com/floede/status/1331863822064349185)

Fire emner som jeg fokuserer på når jeg snakker om hvad det er workshops kan og hvorfor du skal bruge dem.

Men jeg kom alligevel til at tænke: hvordan _kan_ man egentlig arbejde målrettet på fælles forståelse.

Hvad vil det sige? Er det fælles forståelse når en chef stiller sig op og forklarer hvad firmaets nye målsætning er? Ikke rigtig vel?

Typisk har jeg holdt et kort morgenmøde i de teams jeg er en del af. Det bruges til lige at fortælle kort hvad man arbejder på og om man har problemer. Det vil jeg kalde en form for "fælles forståelse".

Man kan kunne også forestille sig et længere seminar med oplæg og workshops, hvor et firma over flere dage fik opbygget en fælles forståelse blandt medarbejderne.

Men ville en mellemting mellem de to versioner se ud? Noget håndgribeligt man kunne lave, der ikke behøvede at tage hele dage.

Og så kom jeg til at tænke på den del af Design Sprint, som man kalder "Spørg Eksperterne".

Det er en relativt kort runde, hvor man inviterer forskellige eksperter - det vil sige medarbejdere med forskelige arbejdsområder og ekspertiser - til at fortælle om deres udfordringer.

Og imens tager de andre deltagere noter. Noterne skal være formuleret som "How Might We"-sætninger.

Så hvis jeg skulle lave en kort "Fælles Forståelse"-workshop ville jeg gøre det sådan her:

## Fælles Forståelse

Længde: 1 time.

Materialer: Sticky notes.

Deltagere: Den gruppe eller dét team der trænger til at afstemme forståelsen.

Eksperter: 4 til 6 personer med relevante ansvarsområder. Det kan både være folk i gruppen eller ude fra.

### Interview: 5 min.

Bed eksperterne om at fremlægge hvad de arbejder med og hvad deres største udfordringer er, én ad gangen. Det er vigtigt at du som facilitator sørger for at de åbner op, så du kan f.eks bede dem beskrive hvordan de ser jeres produkt, virksomhed og brugere/kunder. Hvilket problem er det I løser? Hvordan ser produktet/virksomheden ud om to år?
Hvis der er opklarende spørgsmål fra de andre deltagere, så er det selvfølgelig ok, men det skal ikke blive en rundbordsdiskussion.

Få de andre deltagere til at tage How Might We-noter undervejs på sticky notes, hvor de spørger: "Hvordan kan vi løse [en udfordring som eksperten lige har beskrevet]".

### Gruppering: 10 min

Når alle interviews er gennemført, har hver deltager en ordentlig stak How Might We-noter.

Bed deltagerne om at sætte deres noter op på væggen.

Mens I sætter noterne op så se om I kan gruppere dem under nogle fælles overskrifter. I må gerne snakke om de forskellige noter og hvordan de kan grupperes, men prøv at holde det kort.

### Afstemning: 5 min

Få hver deltager til stemme på den vigtigste udfordring med tuschprikker eller små klistermærker. Hvis der ikke er en eller flere klare vindere, kan lave en stemmerunde mere.

### Opsummering

Gå kort igennem hvad eksperterne har fortalt og hvilke udfordringer de nævnte.

Nævn også hvilke udfordringer I som gruppe har fundet mest vigtige.

I har nu en fælles forståelse af hvilke udfordringer der er i de forskellige områder, og hvilke udfordringer I i gruppen synes er mest relevante.
