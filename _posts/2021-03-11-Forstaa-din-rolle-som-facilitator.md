---
title: "Forstå din rolle som facilitator"
tags: [workshop, facilitering]
excerpt: "Hvad vil det egentlig sige at være facilitator?"
header:
  overlay_color: "#000"
  overlay_filter: "0.7"
  overlay_image: /assets/images/pexels-startup-stock-photos-7096.jpg
  caption: "Billede: [**Pexels**](https://pexels.com)"
newsletter_box: true
published: true
---

Går du og tænker på hvad det vil sige at være en god facilitator?
Måske føler du dig ikke helt klædt på til at tage styringen på et møde eller en workshop.

Det kan også være at du er fint i gang, men gerne vil have sat et par ord på hvad det egentlig er du laver som facilitator. Det var i hvert fald dét jeg tænkte:

Hvad vil det egentlig sige at være facilitator?

## Faciliteringsmål

- Lav en ramme der sikrer effektiv kommunikation
- Hold diskussionen fokuseret
- Hold deltagerne engagerede
- At fremme diskussionen og gøre den uddybende
- Giv alle stemmer mulighed for at blive hørt
- Skab et miljø med tillid og støtte så uenigheder og forståelse kan synliggøres
- Sørg for at deltagerne føler sig udfordrede og villige til at deltage i opfølgsningssamtaler

## Undgå fælder

En facilitator er en person som guider en gruppe gennem en proces.
Hjælper dem til at udfolde deres potentiale, gøre deres bedste indsats og undgå de sædvanlige fælder i samarbejde: gruppetænkning, mangel på resultater og intern politik m.fl.

## Effektivt arbejde bliver til konkrete planer

Facilitering handler om at hælpe gruppen til at lave effektivt og meningsfuldt arbejde.
Det handler om at sørge for at alle i rummet bliver hørt uden at gå i "Design efter udvalg"-fælden, og samtidig sikre at resultatet er konkrete planer og opgaver.

## En guide, ikke en helt

Målet for en god facilitator er at opmuntre deltagerne til at tænke produktivt og i sidste ende at formulere centrale ideer, stille vitale spørgsmål, afdække variabler, finde løsninger og/eller identificere produktive handlinger.
Målet er IKKE at løse udfordringerne for teamet.

## En fast køreplan

En dygtig facilitator kan give et team en saltvandsindsprøjtning, løfte produktiviteten og eliminere den friktion der ofte er i gruppearbjde ved at komme med en proces, som teamet skal følge.
Facilitatoren leder teamet gennem processen trin for trin.

## Opskrifter

De processer kan f.eks være et [Design Sprint](http://hasseriis.net/workshops/design-sprint) eller den korte workshop jeg beskriver i detaljer, startende her: [Jeg har en luftballon til dig](http://hasseriis.net/Jeg-har-en-luftballon-til-dig/)
